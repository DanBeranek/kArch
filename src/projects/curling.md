---
title: Curlingová hala Holešovice
order: 4
subtitle:
semester: LS 21/22 & ZS 22/23
atelier: Kopřiva, Vašková
titleImg: "./static/img/titles/curling.jpg"
images: [
  {
    src: "./static/img/curling/01.jpg",
    alt: "Vizualizace"
  },
  {
    src: "./static/img/curling/02.jpg",
    alt: "Vizualizace"
  },
  {
    src: "./static/img/curling/03.jpg",
    alt: "Vizualizace interiéru"
  },
  {
    src: "./static/img/curling/04.jpg",
    alt: "Koncept"
  },
  {
    src: "./static/img/curling/05.jpg",
    alt: "Materiálové a technologické řešení"
  },
  {
    src: "./static/img/curling/06.jpg",
    alt: "Situace"
  },
  {
    src: "./static/img/curling/07.jpg",
    alt: "Půdorys 1.NP"
  },
  {
    src: "./static/img/curling/08.jpg",
    alt: "Pohledy"
  },
  {
    src: "./static/img/curling/09.jpg",
    alt: "Řezy"
  },
  {
    src: "./static/img/curling/10.jpg",
    alt: "Konstrukce haly"
  },
  {
    src: "./static/img/curling/11.jpg",
    alt: "Detaily ocelové konstrukce"
  },
  {
    src: "./static/img/curling/12.jpg",
    alt: "Schéma TZB"
  },
  {
    src: "./static/img/curling/13.png",
    alt: "Vizualizace interiéru"
  },
]
---

Při vypracovávání tohoto zadání jsem věnovala pozornost účelu stavby. Od tématu curlingové haly se odvíjí celý koncept navrženého objektu. Mým dalším velmi důležitým bodem při navrhování bylo maximalizovat využití pozemku a jeho možností. Nachází se v severovýchodním prostoru holešovického výstaviště. Parcelu, nyní využívanou jako parkoviště, obklopuje z jižního směru plavecký bazén, ze západního divadlo Spirála a ze severovýchodního hranice výstaviště, za kterými vedou železniční koleje.

Hlavním symbolem je curlingový terč, od kterého se odvíjí vše. Kromě kružnic je použita i jeho barevnost pro materiály stavby. Celková hmota objektu se skládá ze tří tvarů, které různě ustupují. Hlavní vstup do objektu se nachází v černé krychli s boční rudě omítnutou stěnou, která zdůrazňuje vstup a zároveň opět odkazuje na barevnost curlingového terče. Na tuto ikonickou krychli navazuje další, velmi výrazná část objektu, kterou tvoří modrá hmota ve tvaru modré výseče mezikruží. Ta se vznáší na sloupech, díky čemuž se pod ní nacházejí parkovací místa. Střed tohoto uskupení tvoří kvádr, který je částečně zapuštěn do země a zvenku tvoří nejnižší schovanou část celku. Jeho střecha je pochozí, tvořena tartanovou plochou, která opět pomocí barevnosti zobrazuje symbol terče.

Jak bylo výše zmíněno, hlavní vstup, a tedy i vstupní hala s recepcí se nachází v budově černé krychle. Mimo jiné je v této části i navržena restaurace, zázemí a její provoz, toalety, technické zázemí a technologie chlazení včetně sněžné jámy, garáž frézy, a hlavně vertikální komunikace propojující všechny tři části objektu. Část odbavovací plochy restaurace zároveň přechází do budovy výseče mezikruží, kde je mimo to navrženo wellness a fitness centrum. V budově tvaru kvádru najdeme curlingovou halu se čtyřmi dráhami a tribunou, ze které se dostaneme do patra s bufetem a toaletou. V přízemí jsou šatny sportovců, trenérů a rozhodčích, dále klubovna, sklady a místnost ice makera. Na pochozí střeše této budovy je zamýšleno umístění překážek pro parkour, dětské hřiště a v létě možnost venkovního posezení. Povrchové materiály tvoří Kingspan panely modré barvy, probarvené omítky a recyklovaný pryž - tartan.