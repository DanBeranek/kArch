---
title: Curlingová hala Holešovice
subtitle:
description: blalbllaa
semester: LS 21/22 & ZS 22/23
atelier: Kopřiva, Vašková
titleImg: "./static/img/titles/curling.jpg"
---

Při návrhu curlingové haly jsem se soustředila na účel stavby a maximální využití pozemku v severovýchodním prostoru holešovického výstaviště, kde se nyní nachází parkoviště, obklopené bazénem, divadlem Spirála a železničními kolejemi. Inspirací byl curlingový terč, jehož kruhové tvary a barevnost se promítají do celé koncepce. Hlavní vstup je v černé krychli s rudou stěnou, zdůrazňující vstup. Na ni navazuje modrá výseč na sloupech, pod kterou jsou parkovací místa. Střed tvoří kvádr, jehož pochozí střecha je z tartanu a symbolizuje terč.

V černé krychli se nachází vstupní hala, restaurace, technické zázemí a vertikální komunikace spojující všechny části. Výseč mezikruží obsahuje wellness a fitness centrum. Kvádr zahrnuje curlingovou halu se čtyřmi dráhami a tribunou, šatny, klubovnu a prostor pro ice makera. Na střeše kvádru jsou navrženy překážky pro parkour, dětské hřiště a letní posezení. Použité materiály zahrnují Kingspan panely, probarvené omítky a tartan.
